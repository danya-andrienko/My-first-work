![Вигляд готового стенду](https://github.com/danya-andrienko/My-first-work/blob/main/image/Screnshot_2.png)
**ВСТУП**

Все більшої популярності у різних сферах життя набувають роботи, які призначені для виконання однотипних задач і працюють згідно конкретного алгоритму. Для розробки будь-якої роботизованої системи слід спочатку визначити її призначення та мету розробки, після чого необхідно визначити за допомогою яких засобів буде здійснюватися керування даним роботом. Після визначення технічної складової робототехнічного комплексу складається алгоритм, призначенням якого є демонстрація послідовності дій роботу для розробки на основі цього алгоритму програми керування системою.

На всіх сучасних виробництвах важливим елементом є забезпечення найбільш приємних та безпечних умов праці, що досягається різними способами здебільшого на сучасних виробництвах розробляються системи віддаленого керування процесами, що усуває потребу безпосереднього контакту з обладнанням.

Віддалене керування реалізовується різними способами найбільш поширеним способом являється розробка SCADA систем, прямим призначенням яких і є віддалене керування технологічними процесами.

Метою даної кваліфікаційної роботи є розробка програмного забезпечення системи керування робото технічним комплексом в умовах ВСП «СТФК НУХТ», на основі даної роботи будуть проводитися лабораторні та практичні роботи з дослідження роботи РТК та методів розробки людино-машинного інтерфейсу, що значно підвищить рівень освіти здобувачів освіти.

**1 ПОСТАНОВКА ЗАДАЧІ РОЗРОБКИ ПРОГРАМНОГО ЗАБЕЗПЕЧЕННЯ**

  1. Ціль створення комплексу

В історії розвитку людства було три цифрові революції, зараз ми знаходимося на завершальному етапі третьої цифрової революції. Завдяки розвитку інформаційних, робототехнічних та комунікаційних технологій вдалося суттєво покращити швидкість та якість виробництва, переклавши машинальну роботу на запрограмованих роботів.

За допомогою розвитку автоматизації вдалося майже повністю усунути людський фактор при виконанні технологічних процесів і головною задачею людини на сучасному виробництві є спостереження та контроль технологічних процесів, які стали роботизованими.

У новому індустріальному суспільстві всі процеси на виробництві повинні стати повністю автоматизованими та контролюватися у реальному часі без прямого контакту тобто сучасне виробництво повинно мати можливість віддаленого керування для підвищення безпеки та точності виробництва.

Робототехніка – це прикладна наука, що опікується проектуванням, розробкою, будівництвом, експлуатацією та використанням роботів, а також комп'ютерних систем для їх контролю, сенсорного зворотного зв'язку і обробки інформації автоматизованих технічних систем (роботів). Головною метою робототехніки є виготовлення програм за для контрольованої співпраці електроніки і механізмів роботів[1].

Робото технічний комплекс являє собою тісно пов'язану структуру, яка складається з керуючого пристрою в ролі якого можуть виступати будь-який мікропроцесорний пристрій запрограмований для виконання конкретних задач та механізмів, якими він буде керувати.

Для демонстрації роботи, будови, методів розробки ПЗ та різних систем контролю робототехнічного комплексу на базі СТФК НУХТ модернізується лабораторний стенд для моделювання роботи РТК.

Проведена модернізація дасть здобувачам освіти змогу поглибити свої знання в області автоматизації, робототехніки та створенні людино-машинного інтерфейсу на основі отриманих знань здобувачі освіти матимуть змогу виконувати лабораторні та практичні роботи з змогою власноручно лаштувати систему керування РТК, що дасть необхідний досвіт та навчить використовувати свої знання на практиці.

  1. Вимоги до технічного забезпечення

На сучасних виробництвах для автоматизації технологічних процесів використовують ПЛК, тому для розробки програмного забезпечення керування РТК найбільш доцільним буде використання ПЛК для підготовки студентів до роботи на виробництві. Стенд повинен мати відповідну комплектацію, а саме: мати блоки живлення, ПЛК, модулі розширення, блок проміжних реле та світлову індикацію у вигляді сигнальних ламп. Оскільки на основі розробленого програмного забезпечення здобувачі освіти повинні будуть виконувати лабораторні роботи для покращення професійних навичок технічне забезпечення повинно відповідати певним вимогам:

- відповідати міжнародним вимогам;
- мати можливість з'єднання по інтерфейсу RS485 та Ethernet;
- повинно працювати по протоколах TCP/IP та ModBus;
- мати можливість використання ОРС технологій.

1.3Вимоги до програмного забезпечення

Програмне забезпечення являє собою сукупність програм системи оброблення інформації та програмних документів необхідних для експлуатації цих програм[2]. Програмне забезпечення повинно давати змогу вивчити якомога більше різних способів виконання одних задач для виявлення найбільш доцільного та раціонального для конкретної задачі.

Програмне забезпечення повинно мати можливість налаштування використаного обладнання та повинно мати можливість модернізації стенду з використанням різної апаратури, також програмне забезпечення повинно відповідати міжнародним стандартам та бути ліцензійним.

Оскільки програмне забезпечення буде розроблятися для апаратури фірми ОВЕН, середовище програмування повинно мати можливість налаштування ПЛК ОВЕН і мати можливість використання різних мов програмування, що відповідають міжнародним стандартам.

Програмне забезпечення, що буде використано для розробки людино-машинного інтерфейсу повинно бути офіційним, мати простий інтерфейс розробки та менеджер скриптів окрім цього повинна бути можливість з'єднання з ПЛК з використанням ОРС технологій та використовувати інтерфейс зв`язку TCP/IP або ModBus.

1. **АНАЛІЗ МЕТА РОЗРОБКИ СИСТЕМИ**
  1. Призначення та склад робототехнічного комплексу

Робот являє собою автоматичний пристрій, що призначений для виконання виробничих та інших операцій, які виконувались людиною[3].

Призначенням будь-якого робототехнічного стенду є виконання операцій, які раніше виконувала людина, це дозволяє мінімізувати вплив людського фактору на процес, що підвищує якість його виконання. Зазвичай робото технічний комплекс являє собою зв'язану структуру з декількох роботів, які працюють паралельно на лінії або у певній послідовності в залежності від типу операцій.

Для того, щоб комплекс працював згідно певного алгоритму необхідно мати керуючий пристрій, який буде керувати роботами згідно алгоритму та програмі записаній у нього. В якості керуючого пристрою найбільш доцільно буде використання ПЛК, який дає змогу записувати в себе різні програми і за потреби можна перепрограмувати комплекс на виконання нового алгоритму.

Робото технічний комплекс розробляється в навчальних цілях, а саме для дослідження методів програмування промислових контролерів, розробки людино-машинного інтерфейсу з використанням різних середовищ проектування, для проведення лабораторних та практичних робіт з дослідження роботи робото технічного комплексу.

Комплекс складається з двох промислових роботів маніпуляторів МП9С, управління якими здійснюється за допомогою промислового логічного контролеру ПЛК 150 та модулів розширення, які керують блоком релейних перетворювачів, що вмикають катушки, які з'єднані з клапанами роботів.

Промисловий робот МП-9С призначений для виконання операцій
 транспортування та орієнтації деталей. Робот може працювати в
 складі робото технічних комплексів і гнучких автоматизованих виробництв.

До складу робота МП-9С входять маніпулятор, технічні параметри якого наведені в таблиці 2.1 пристрій управління робота МП-9С, та пристрій управління в даному випадку ПЛК 150.

Таблиця2.1–Технічні параметри маніпулятора робота МП-9С

| Параметр | значення |
| --- | --- |
| Вантажопідйомність, включаючи масу захвату, кг | 0,8 |
| Максимальна швидкість переміщення ланок маніпулятора | 
Ступінь рухливості №1,м/с | 0,12 |
| Ступінь рухливості №2,/с | 300 |
| Ступінь рухливості №3,м/с | 0,75 |
| Максимальна величина переміщення ланок маніпулятора | 
Ступінь рухливості №1,мм | 30 |
| Ступінь рухливості №2, | 120 |
| Ступінь рухливості №3,мм | 150 |
| Маса робота, кг | 57 |

Специфікою циклового маніпулятора є те, що він може перебувати в кінцевому числі станів. Маніпулятор робота МП-9С, кінематична схема якого приведена на рисунку 2.1, являє собою механізм з трьома ступенями рухливості, кожна з яких переміщається за допомогою двох пневматичних систем і має по дві точки позиціонування.

![Image alt](https://github.com/danya-andrienko/My-first-work/blob/main/image/cinematik.jpg)

1,2,3 – ступені рухливості; 4 –захват

Рисунок 2.1 – Кінематична схема МП-9С[4]

Таким чином, область досяжності цього маніпулятора складається з восьми точок 1,x2,...,X8 рисунок 2.2.

Цикловий маніпулятор забезпечений вісьмома колійними датчиками, які фіксують потрапляння рухомого зчленування в кожне з допустимих положень. Таким чином, ми маємо 6 різних сигналів ij (по два з кожного ступеня рухливості) з відповідних датчиків, де i=1,2,3 – номер ступеня рухливості, j=1,2 – номер датчика на ступені. Крім того, на кожен з ступенів рухливості можуть бути подані сигнали uij. Ці сигнали мають наступний сенс: u11 – рух вгору, u12 – вниз, u21 – вліво, u22 – вправо, u31 – назад(втягування руки), u32 – вперед (висування руки). При uij = 0 рух не відбувається, при uijф = 1 відбувається рух в заданому напрямку. Системи управління циклових роботів містять такі команди, хоча на справді повний набір команд таких систем істотно багатший, зокрема, вони можуть мати команди умовних і безумовних переходів. Цикловий маніпулятор можна описати як кінцевий автомат, інтерпретуючи керуючі сигнали як вхідний алфавіт, показники датчиків – як вихідний алфавіт.Тоді відповідні безлічі, що входять до опису де U – вхідний алфавіт, X – безліч станів, Y – вихідний алфавіт,  – функція переходу,  – функція виходу, будуть виглядати наступним чином:

K={U,X,Y,,},

U=(u11,u12,u21,u22,u31,u32);

X=(x1,x2,x3,x4,x5,x6,x7,x8);

+Y=(y11,y12,y21,y22,y31,y32)[4].

![Image alt](https://github.com/danya-andrienko/My-first-work/blob/main/image/cinematik2.jpg)


Рисунок 2.2 – Область досяжності, стану маніпулятора і елементи вхідного і вихідного алфавітів робота МП-9С[4]

Схему пнемо приводу робота МП9С наведено на рисунку 2.3.

![Image alt](https://github.com/danya-andrienko/My-first-work/blob/main/image/pnewmatik.jpg)

Рисунок 2.3 –Схема пнемопривода МП-9С[5]

Робот працює наступним чином З магістралі стиснене повітря через вхідний штуцер 1 і запірний вентиль 2 потрапляє в блок підготовки, що має в складі вологовідділювач 3, регулятор тиску 4, манометр 5 і маслороспилювач з вологовідділювачем за допомогою якого з повітря видаляється волога. Регулятор тиску знижує тиск повітря до необхідної величини і підтримує його незмінним при коливаннях тиску в магістральному трубопроводі.

Маслороспилювач забезпечує розпорошення в потоці стисненого повітря масла, необхідного для змащування елементів виконавчих двигунів і розподільників. Контроль тиску стисненого повітря, що надходить до пристроїв робота, виконується візуально за манометром 5.

Блок підготовки повітря виконується автономно і входить в комплект маніпулятора. У блоці розподілу стисненого повітря робота МП-9С застосовані розподільники клапанного типу з електричним управлінням, нормально замкнуті, за допомогою яких за заданою програмою можна виконувати відкриття і закриття доступу стисненого повітря в порожнини виконавчих двигунів. На кожну ступінь рухливості в роботі встановлені по два автономних клапани для підвищення надійності[5].

  1. Структура системи

Система – множина взаємопов'язаних елементів, що утворюють єдине ціле, взаємодіють із середовищем та між собою і мають певну мету[6].

Метою даної системи є розробка програми керування РТК та систем моніторингу її роботи для розробки на основі цих даних лабораторних та практичних робіт з вивчення принципу роботи РТК.

Робототехнічний комплекс являє собою тісну структуру зв'язаних між собою елементів керування та виконавчих механізмів. Елементами керування в даній системі являється ПЛК, який подає керуючі сигнали на блок релейних перетворювачів з якого комутований сигнал 24В йде на ВМ роботів.

В якості програмованого логічного контролеру було застосовано ПЛК-150 до якого по протоколу ModBus під'єднано модулі розширення МК110-8ДФ.4р та МК110-8ДФ.

ПЛК підключено до локальної мережі, для цього було використано Wi-Fi роутер, для керування та програмування ПЛК а також для візуалізації роботи систем до роутеру також підключений ПК та смартфон. Програмування ПЛК здійснюється за допомогою ПК смартфон у даній мережі призначений лише для візуалізації роботи РТК. Структурну схему робототехнічного комплексу показано на рисунку 2.4.

![Image alt](https://github.com/danya-andrienko/My-first-work/blob/main/image/strukt.jpg)

Рисунок 2.4 – Структурна схема РТК

**3 Опис спеціального програмного забезпечення для промислово логічного контролера(алгоритм та програма для ПЛК перелік змінних ПЛК)**

Контролери ОВЕН програмується за допомогою програмного середовища CODESYS. За допомогою даного програмного забезпечення можна запрограмувати контролер та зробити його конфігурацію також можлива комунікація з іншими пристроями.

Для програмування в середовищі CODESYS можна використовувати п'ять різних мов програмування, які визначені міжнародним стандартом ІЕС61131-3.
 Перелік мов доступних в CODESYS представлено в таблиці 3.1.

Таблиця 3.1 – Перелік мов програмування, що доступні в CODESYS

| Назва мови | Короткий опис мови програмування |
| --- | --- |
|
- IL(Instruction List)
 | Асемблеро-подібна мова |
|
- ST(Structured Text)
 | Pascal-подібна мова(структурований текст) |
|
- LD(Ladder Diagram)
 | Мова релейних діаграм |
|
- FBD(Function Block Diagram)
 | Мова функціональних блоків |
|
- SFC(Sequentinal Function Block Chart)
 | Мова діаграм станів |

Крім цих мов доступна ще мова програмування CFC(Continuous Function Chart) – це мова функціональних блоків з довільним розміщенням й проставленням порядку виконання блоків.

Також однією з найважливіших функцій CODESYS є підтримка об'єктно-орієнтованого програмування.

Стандартні компілятори CODESYS генерують машинний код для подальшого завантаження в контролер. CODESYS підтримує велику кількість 16-ти та 32-двох розрядних процесорів архітектур.

Коли контролер підключений CODESYS переходить у налагоджувальний режим. При відлагодженні можна спостерігати, змінювати та фіксувати значення змінних, змінювати потік виконання програми, конфігурувати ПЛК[7].

Середовище CODESYS підтримує більшість основних протоколів зв'язку, до яких входять ModBus, DCON, TCP/IP з підтримкою різних інтерфейсів зв'язку RS232, RS485 та Ethernet за допомогою яких можна з'єднувати безліч різних засобів автоматизації в одну цілісну мережу.

Для розробки програми керування РТК було обрану мову SFC тому, що вона є простою в освоєнні та зручною для демонстрації роботи, також вона реалізовується у вигляді блок-схеми, тобто можна спостерігати який етап програми виконується в даний момент. Однією з особливостей даної мови є можливість використання будь-якої мови програмування для створення умов переходів. Приклад програми на мові SFC показано на рисунку 3.1.

![Image alt](https://github.com/danya-andrienko/My-first-work/blob/main/image/sfc_demo.jpg)

Рисунок3.1 – Приклад програми на мові SFC

На рисунку 3.1 можна спостерігати програму розроблену з використанням мови SFC основною перевагою даної мови є те, що дії в ній виконуються строго почергово тобто наступний крок не виконається поки не буде виконано умову переходу до нього. Як можна спостерігати програма складається з елементів Step та переходів в середині блоків Step, які є безумовними по замовчуванню можливо створити програму, яка буде виконуватися при переході до даного Step.

Програму в середині блоку Step можна розробляти на будь-якій мові, що доступна в CoDeSys.

Для програмування степів було обрано мову CFC, вона дає змогу більше розвивати логічне мислення також є дуже простою в освоєнні.

Приклад реалізації програми в середині блоку Step показано на

рисунку 3.2.

![Image alt](https://github.com/danya-andrienko/My-first-work/blob/main/image/step_demo.jpg)

Рисунок 3.2 – Приклад реалізації програми в середині блоку Step

Розглянувши рисунок 3.2 більш детально можна виявити, що кожен блок має порядковий номер, у лістингу програм відображаються імена та типи змінних та функціональних блоків також усі блоки можна розміщувати де завгодно.

Перед створенням програми керування технологічним процесом необхідно створити алгоритм задач керування для того, щоб розуміти порядок дій, що повинні виконуватися.

Алгоритм – це набір інструкцій, які описують порядок дій виконавця, щоб досягти результату розв'язання задач і за скінченну кількість дій[8].

Алгоритм керування РТК виглядає наступним чином.

Перед початком роботи програми відбувається процес ініціалізації системи який заклечається у тому, що роботи повинні знаходитися у нульовому положенні а саме перший робот повинен бути повернений вправо та внизу, захват закритий і в задньому положенні, другий робот повинен бути повернений вліво та внизу, захват закритий і в задньому положенні. Після ініціалізації програми при натисканні кнопки пуск програма починає працювати в одному з трьох режимів роботи це відповідно працює лише перший робот, працює лише другий робот, працюють відразу два роботи. Після вибору режиму роботи комплекс починає працювати у відповідності до обраного користувачем режиму.

Перший робот працює по наступному алгоритму:

- поворот вліво;
- відкритий захват;
- команда вперед на захват;
- закрити захват;
- підняти захват вгору;
- захват назад;
- поворот вправо;
- захват вперед;
- опустити захват;
- відкрити захват;
- захват назад;
- закрити захват.

Блок-схему алгоритму роботи першого робота наведено на рисунку 3.2

![Image alt](https://github.com/danya-andrienko/My-first-work/blob/main/image/blokc_first.jpg)

Рисунок 3.2 – Блок-схема алгоритму роботи першого робота

Другий робот працює по іншому алгоритму а саме:

- поворот вправо;
- відкритий захват;
- команда вперед на захват;
- закрити захват;
- підняти захват вгору;
- захват назад;
- поворот вліво;
- захват вперед;
- опустити захват;
- відкрити захват;
- захват назад;
- закрити захват.

Блок-схему алгоритму роботи другого робота наведено на рисунку 3.3

![Image alt](https://github.com/danya-andrienko/My-first-work/blob/main/image/blokc_second.jpg)

Рисунок 3.3 – Блок-схема алгоритму роботи другого робота

Якщо користувач обрав третій режим роботи комплексу, а саме одночасну роботу обох роботів, тоді комплекс працює по наступному алгоритму:

- перший робот поворот вліво, другий – вправо;
- відкрити захват обох роботів;
- захват обох роботів вперед;
- закрити захват обох роботів;
- підняти захват обох роботів;
- захват обох роботів назад;
- перший робот поворот вправо, другий – вліво;
- захват обох роботів вперед;
- опустити захват обох роботів;
- відкрити захват обох роботів;
- захват обох роботів назад;
- закрити захват обох роботів.

Блок-схему синхронної роботи обох роботів показано на рисунку 3.4.

![Image alt](https://github.com/danya-andrienko/My-first-work/blob/main/image/blokc_all.jpg)

Рисунок 3.4 – Блок-схема синхронної роботи обох роботів

Програму керування робото технічним комплексом показано на

рисунку 3.5.

![Image alt](https://github.com/danya-andrienko/My-first-work/blob/main/image/prog_all.jpg)

Рисунок 3.5 – Програма керування робото технічним комплексом

Програма складається з 13 умовних переходів кожен з яких відповідає за конкретну дію роботу. Запуск програми виконується у ініціалізуючому блоці Init у даному випадку у цьому блоці знаходиться лише змінна pusk реалізацію блоку Init та умову переходу зображено на рисунку 3.6.

![Image alt](https://github.com/danya-andrienko/My-first-work/blob/main/image/init.jpg)

Рисунок 3.6 – Реалізація блоку Init та умову переходу

Умовою переходу є натиснута кнопка pusk, якщо її натиснути і відпустити програма виконається лише один раз, в іншому випадку програма буде циклічною.

Другий блок призначений для ініціалізації програми, а саме для виведення роботу у нульове положення. Блок ініціалізації показано на

рисунку 3.7.

![Image alt](https://github.com/danya-andrienko/My-first-work/blob/main/image/init_step.jpg)

Рисунок 3.7 – Блок ініціалізації програми

У даному блоці виконуються багато умов, основною з яких є моніторинг значень з чотирьох кінцевих вимикачів в залежності від стану яких вмикаються або вимикаються управляючі сигнали клапанів. Також в даному блоці присутні локальні та глобальні змінні призначені для розробки SCADA систем.

Умовою переходу до наступного блоку є змінна bb, яка повинна спрацювати.

У наступному блоці відкривається захват. Зображено на рисунку 3.8.

![Image alt](https://github.com/danya-andrienko/My-first-work/blob/main/image/on_hand.jpg)

Рисунок 3.8 – Реалізація вмикання захвату

Умовою переходу являється сигнал з кінцевого вимикача, який сигналізує заднє положення руки.

Наступною дією є переміщення «руки» вперед. Реалізацію даного кроку показано на рисунку 3.9.

![Image alt](https://github.com/danya-andrienko/My-first-work/blob/main/image/move_forward.jpg)

Рисунок 3.9 – Реалізація переміщення руки вперед

У даному кроці спочатку виконується ще одне присвоєння захвату відкритого стану після чого йде затримка у часі після чого вмикається відповідний клапан, що відповідає за рух «руки» вперед. Умовою переходу до наступного кроку є інформація з кінцевого вимикача, що відповідає за положення «руки» вперед.

Наступним кроком є закриття захвату. Реалізацію даного кроку показано на рисунку 3.10.

![Image alt](https://github.com/danya-andrienko/My-first-work/blob/main/image/of_hand.jpg)

Рисунок 3.10 – Реалізація закриття захвату

Умовою переходу до наступного кроку є стан виходу, що відповідає за захват.

Після того, як захват був закритий виконується рух «руки» в гору. Реалізацію даного кроку показано на рисунку 3.11.

![Image alt](https://github.com/danya-andrienko/My-first-work/blob/main/image/move_up.jpg)

Рисунок 3.11 – Реалізація руху «руки» в гору

Умовою переходу до наступного кроку є інформація з кінцевого вимикача, що відповідає за верхнє положення.

Після даної операції виконується рух захвату назад, реалізацію цього кроку показано на рисунку 3.12.

![Image alt](https://github.com/danya-andrienko/My-first-work/blob/main/image/move_back.jpg)

Рисунок 3.12 – Реалізація руху захвату назад

Умовою переходу до наступного кроку є спрацювання кінцевого вимикача, який сигналізує про знаходження захвату у задньому положенні.

Наступним кроком є поворот маніпулятора в право. Реалізацію повороту робота показано на рисунку 3.13.

![Image alt](https://github.com/danya-andrienko/My-first-work/blob/main/image/turn.jpg)

Рисунок 3.13 – Реалізація повороту робота

Умовою переходу до наступного кроку являється спрацювання кінцевого вимикача, призначенням якого є сигналізувати про крайнє праве положення «руки» маніпулятора.

Наступним кроком є рух захвату вперед. Реалізацію руху захвату вперед показано на рисунку 3.14.

![Image alt](https://github.com/danya-andrienko/My-first-work/blob/main/image/move_forward2.jpg)

Рисунок 3.14 – Реалізація руху захвату вперед

Умовою переходу до наступного кроку програми керування є спрацювання кінцевого вимикача, який відповідає за положення захвату в передньому положенні.

Наступним кроком є опускання «руки», реалізацію даного кроку показано на рисунку 3.15.

![Image alt](https://github.com/danya-andrienko/My-first-work/blob/main/image/move_down.jpg)

Рисунок 3.15 – Реалізація опускання «руки» маніпулятора

Наступний крок почне виконуватись лише після досягнення маніпулятором крайнього нижнього положення. Про досягнення маніпулятором нижнього положення сигналізує відповідний кінцевий вимикач, сигнал з якого йде на дискретний вхід модуля розширення.

Наступним кроком є відкриття захвату, реалізацію даного етапу наведено на рисунку 3.16.

![Image alt](https://github.com/danya-andrienko/My-first-work/blob/main/image/open_hand.jpg)

Рисунок 3.16 – Реалізація відкриття захвату

Умовою виконання наступного кроку програми є спрацювання дискретного виходу, що відповідає за стан захвату.

Після відкриття захвату виконується наступний крок, суть якого полягає у переміщенні «руки» в крайнє заднє положення. Реалізацію переміщення захвату назад показано на рисунку 3.17.

![Image alt](https://github.com/danya-andrienko/My-first-work/blob/main/image/open_hand_bakc.jpg)

Рисунок 3.17 – Реалізація переміщення захвату назад

Перехід до наступного кроку програми виконується за умови спрацювання кінцевого вимикача, який фіксує заднє положення захвату маніпулятора.

Наступний крок є завершальним і полягає він в закритті захвату, реалізацію даного кроку показано на рисунку 3.18.

![Image alt](https://github.com/danya-andrienko/My-first-work/blob/main/image/last_off.jpg)

Рисунок 3.18 – Реалізація закриття захвату

Умовою переходу до блоку ініціалізації є відсутність сигналу на виході, що відповідає за стан захвату. Конфігурацію ПЛК показано на рисунку 3.19.

![Image alt](https://github.com/danya-andrienko/My-first-work/blob/main/image/konfig_plc.jpg)

Рисунок 3.19 – Конфігурація ПЛК 150 А-М

Перелік змінних що входять в ПЛК 150 А-М наведено в таблиці 3.2.

Таблиця 3.2 – Перелік змінних, що входять в ПЛК 150 А-М

| Джерело сигналу | Тип сигналу | Назва в ПЛК |
| --- | --- | --- |
| Вхідні сигнали ПЛК та модулів розширення |
| Кінцевий вимикач переднього положення | BOOL | pered |
| Кінцевий вимикач заднього положення | BOOL | nazad |
| Кінцевий вимикач верхнього положення | BOOL | verh |
| Кінцевий вимикач нижнього положення | BOOL | nuz |
| Кінцевий вимикач правого положення | BOOL | pravo |
| Кінцевий вимикач лівого положення | BOOL | levo |
| Вихідні сигнали ПЛК та модулів розширення |
| Захват вперед або назад | BOOL | vuh1 |
| Поворот вправо або вліво | BOOL | vuh2 |
| Керування захватом | BOOL | vuh31 |
| Підйом або опускання | BOOL | vuh4 |

**4 Розробка людино-машинного інтерфейсу з застосуванням декількох SCADA систем**

4.1 Розробка людино-машинного інтерфейсу на базі CoDeSys

Під час розробки програми для ПЛК в середовищі CoDeSys важливим є перевірка правильності програми, для цього необхідно змоделювати процес.

Для моделювання роботи програми без безпосереднього запису її до ПЛК у середовищі CoDeSys присутній режим емуляції, який дозволяє провести емуляцію роботи програми. Для візуалізації роботи програми в CoDeSys присутні елементи візуалізації процесу, які дають можливість у певній мірі розробити візуалізацію роботи програми. Приклад візуалізації програми в середовищі CoDeSys показано на рисунку 4.1.

![Image alt](https://github.com/danya-andrienko/My-first-work/blob/main/image/codesys_demo.jpg)

Рисунок 4.1 – Приклад візуалізації в середовищі CoDeSys

Візуалізація CoDeSys має мінімальну кількість функцій, але їх більш ніж достатньо для проведення емуляції роботи програми.

Призначенням візуалізації в середовищі CoDeSys є відлагодження системи, тому вона була виконана у вигляді кнопок та ламп, що відповідають за виходи та входи контролеру та модулів розширення.

Візуалізацію роботи РТК показано на рисунку 4.2.

![Image alt](https://github.com/danya-andrienko/My-first-work/blob/main/image/codesys_viev.jpg)

Рисунок 4.2 – Візуалізація роботи РТК

У якості ламп було використано об'єкт еліпс у параметрах якого задано тривожний колір та змінну, яка контролює зміну кольору.

Налаштування еліпсу показано на рисунку 4.3.

![Image alt](https://github.com/danya-andrienko/My-first-work/blob/main/image/setting_el.jpg)

Рисунок 4.3 – Налаштування еліпсу

Окрім еліпсів використано прямокутники, які працюються як кнопки.

Налаштування прямокутників показано на рисунку 4.4.

![Image alt](https://github.com/danya-andrienko/My-first-work/blob/main/image/setting_pr.jpg)

Рисунок 4.4 – Налаштування прямокутників

У даному випадку прямокутник виконує роль кнопки, тобто по натисканню на нього змінній присвоюється або одиниця або нуль.

4.2 Розробка людино-машинного інтерфейсу на базі SCADA системи Simple-Scada

Для моніторингу та контролю проходження технологічного процесу необхідно створити засоби зв'язку людини та машини, для цього використовують різноманітні засоби людино-машинного інтерфейсу.

На даний момент все більшу популярність для візуалізації технологічних процесів набирають різні середовища розробки SCADA систем, одним з яких є Simple-Scada, яка є відносно новою платформою та вже зарекомендувала себе, як зручне та комфортне середовище розробки.

Основною перевагою даного середовища є простота інтерфейсу розробки, який ідеально підходить для навчання та першого ознайомлення зі SCADA системами.

У Simple-Scada присутній зручний редактор скриптів за допомогою якого можна розширити функціонал даної систем навіть до того, щоб керувати двома ПЛК, які знаходяться одній мережі але не з'єднані між собою в цьому є перевага використання ОРС технологій а також менеджер скриптів, який дає змогу керувати змінними з різних ПЛК. У Simple-Scada присутній список готових скриптів, що спрощує створення системи. Також важливою перевагою даної SCADA системи є можливість додати до власної бібліотеки свій об'єкт з можливістю анімувати його, окрім цього плюсом є те, що розробляється система у окремому редакторі після чого зберігається на сервері і лише потім запускається клієнт, це забезпечує захищеність системи адже в клієнті змін вносити не можна

Основним недоліком Simple-Scada є те, що вона працює лише з використанням ОРС технологій, що може грати вирішальну роль при виборі SCADA системи.

Приклад SCADA системи розробленої в середовищі Simple-Scada показано на рисунку 4.5.

![Image alt](https://github.com/danya-andrienko/My-first-work/blob/main/image/simple_demo.jpg)

Рисунок 4.5 – Приклад SCADA системи розробленої в середовищі Simple-Scada

На рисунку 4.5 зображено приклад SCADA системи розробленої в середовищі Simple-Scada, розглянувши його більш детально можна побачити, що у даного середовища розробки великий функціонал, який частіше за все реалізовується за допомогою скриптів, також об'єкти виглядають досить добре а саме, якщо дану систему показувати здобувачам освіти вони без проблем зрозуміють у якому місці який об'єкт знаходиться.

Для розробки Scada системи візуалізації роботи робототехнічного комплексу спочатку потрібно розробити скрипти, які призначені для зміни властивостей об'єктів.

В даному випадку знадобиться розробити два скрипта, а саме перший буде відповідати за те, коли об'єкт буде з'являтися на екрані, а другий скрипт буде відповідати за захват, а саме який колір в нього буде.

Для розробки цих скриптів необхідно перейти в менеджер скриптів та створити універсальний скрипт, це той скрипт який буде діючим по відношенню до будь-якого об'єкту системи але не обмежений в діях з зовнішніми змінними.

Перший скрипт показано на рисунку 4.6.

![Image alt](https://github.com/danya-andrienko/My-first-work/blob/main/image/simple_first_script.jpg)

Рисунок 4.6 – Перший скрипт візуалізації

На рисунку 4.6 зображено перший скрипт призначенням якого є показувати або ховати об'єкт по відношенню до якого він був застосований.

Скрипт складається з восьми рядків перший і останній рядки це тіло програми, у другому рядку присутня умова, яка звучить наступним чином, якщо Sender являється об'єктом тоді виконується наступний рядок у якому Sender присвоюється статус об'єкту після чого йде перехід на четвертий рядок у якому прописана умова, якщо AsInt тобто змінна, що прив'язана до об'єкту в даному випадку це змінна типу Boolean, Single або Int, якщо змінна дорівнює один властивість Visible тобто видимість дорівнює True – істина, після чого йде наступний рядок у якому написано else тобто в іншому випадку виконується сьомий рядок а саме властивості Visible присвоїти значення False тобто заховати об'єкт.

Другий скрипт показано на рисунку 4.7.

![Image alt](https://github.com/danya-andrienko/My-first-work/blob/main/image/simple_secind_script.jpg)

Рисунок 4.7 – Другий скрипт візуалізації

Другий скрипт, який зображено на рисунку 4.7 складається з восьми рядків і призначений для візуалізації стану захвату у другому та третьому рядку йде відповідно перевірка та присвоєння Sender типу об'єкт після чого слідує умова, якщо AsInt дорівнює один змінити колір об'єкту на зелений, що буде сигналізувати про те, що захват відкрито, далі йдуть рядки шість та сім у яких написано, що в іншому випадку тобто коли змінна по відношенню до якої використано даний скрипт буде дорівнювати нулю колір об'єкту до якого прив'язана дана змінна буде чорним, що сигналізуватиме про те, що захват закрито. Але, по відношенню до захвату необхідно використати одразу два скрипта через те, що захват також необхідно відобразити у потрібній нас точці.

Для даної операції захвату необхідно обрати одразу дві змінні основну та додаткову. У ролі основної змінної буде виступати змінна, яка відповідатиме за точку у якій повинен знаходитися захват, а додаткова змінна відповідатиме за стан захвату. Для того, щоб підключити одразу два скрипта до одного об'єкту необхідно перейти до подій об'єкту та у відповідних полях обрати необхідні скрипти.

Вікно подій об'єкту зображено на рисунку 4.8.

![Image alt](https://github.com/danya-andrienko/My-first-work/blob/main/image/simple_ivent.jpg)

Рисунок 4.8 – Вікно подій об'єкту

На рисунку 4.8 зображено вікно подій об'єкту у демо версії Simple-Scada деякі події не доступні. Всі події об'єктів обмежені п'ятьма типами подій а саме:

- OnClick користувач клацнув мишею по об'єкту;
- OnDblClick користувач двічі клацнув мишею по об'єкту;
- OnMouseUp користувач відпустив клавішу миші;
- OnDataChange зміна стану основної змінної;
- OnDataChngeEx зміна стану додаткової змінної.

У даній системі для повного налаштування захвату необхідно додати скрипти до відповідних подій а саме до події OnDataChange додати скрипт для відображення об'єкту, а до події OnDataChangeEx додати скрипт для зміні кольору об'єкту.

SCADA система візуалізація роботи робото технічного комплексу складається з простих об'єктів а саме з ліній та геометричних фігур, до яких прив'язані скрипти. Система працює по принципу відображення об'єктів тобто коли змінна дорівнює один об'єкт прив'язаний до даної змінної з'являється на екрані відображаючи положення руки маніпулятора в даний момент часу.

Для розробки SCADAсистеми було використано локальні змінні, перелік змінних першого роботу наведено в таблиці 4.1.

Таблиця 4.1 – Перелік змінних Simple-Scada 2

| Назва змінної | Тип змінної | Призначення |
| --- | --- | --- |
| Pusk | BOOL | Запуск програми |
| Simp01 | BOOL | Нульове положення |
| Simp11 | BOOL | Друга дія роботу |
| Simp21 | BOOL | Третя дія роботу |
| Simp31 | BOOL | Четверта дія роботу |
| Simp41 | BOOL | П'ята дія роботу |
| Simp61 | BOOL | Шоста дія роботу |
| Simp71 | BOOL | Сьома дія роботу |
| Simp81 | BOOL | Восьма дія роботу |
| Zahvat1 | BOOL | Керування захвату |

Для відображення дій у програмі було розроблено спеціальні умови а саме для відображення кожної дії береться інформація з трьох кінцевих вимикачів, яка за допомогою логічних функцій вмикає локальні змінні, що імпортуються до середовища розробки за допомогою ОРС серверу

SCADA система робототехнічного комплексу розроблена в середовищі Simple-Scada 2 зображена на рисунку 4.9.

![Image alt](https://github.com/danya-andrienko/My-first-work/blob/main/image/simple_viev.jpg)

Рисунок 4.9 – SCADA система робототехнічного комплексу розроблена в середовищіSimple-Scada

Дана SCADAсистема відображає положення робота в даний момент часу. Система складається з простих об'єктів, до яких прив'язані відповідні змінні та скрипти.

Принцип роботи мнемосхеми базується на принципі відображення або приховування об'єктів в залежності від станів змінних, що прив'язані до них.

На мнемосхемі показано вид робота згори та збоку, для відображення всіх станів положення маніпулятора, також присутня кнопка, яка призначена для ввімкнення робота.

4.3 Розробка людино-машинного інтерфейсу на базі SCADA системи TRACE MODE6

Інструментальна система **TRACE MODE6** це універсальний засіб розробки і налагодження додатків для автоматизованих систем управління технологічними процесами( **АСУТП** ) і управління виробництво[9].

Дане середовище розробки SCADAсистем є одним з найбільш поширеним адже має дуже широкий функціонал, який майже не має обмежень.

Перевагами даного середовища є підтримка всіх протоколів та інтерфейсів зв'язку, можливість налаштування панелей оператора в середині середовища розробки також є велика бібліотека готових пристроїв у яких відразу прописані всі регістри, що спрощує написання програми у спеціальному редакторі програм який також присутній і підтримує п'ять різних мов програмування які підтримуються міжнародним стандартом МЕК 6-1131/3, а саме:

- IL асемблеро-подібна мова;
- ST структурований текст;
- SFC мова діаграм станів;
- FBD мова функціональних блоків;
- LD мова релейних діаграм.

Особливістю TRACE MODE є «технологія єдиної лінії програмування», тобто можливість розробки всіх модулів АСУ за допомогою одного інструмента. Технологія єдиної лінії програмування дозволяє в рамках одного проекту створювати засоби [людино-машинного інтерфейсу](https://ru.wikipedia.org/wiki/%D0%A7%D0%B5%D0%BB%D0%BE%D0%B2%D0%B5%D0%BA%D0%BE-%D0%BC%D0%B0%D1%88%D0%B8%D0%BD%D0%BD%D1%8B%D0%B9_%D0%B8%D0%BD%D1%82%D0%B5%D1%80%D1%84%D0%B5%D0%B9%D1%81) , системи обліку ресурсів, програмувати промислові контролери і розробляти web-інтерфейс. Для цього в інструментальну систему TRACE MODE вбудовані спеціалізовані редактори. Серед них:

- Редактор графічних мнемосхем;
- Редактор екранних панелей;
- Редактор програм;
- Редактор документів;
- Будівник зв'язків з СУБД;
- Редактор паспортів обладнання;
- Редактор персоналу;
- Редактор матеріальних ресурсів [9].

Редактор програм дає змогу написати власну програму це є суттєвим плюсом адже дає змогу керувати процесом без використання ПЛК тобто за допомогою модулів розширення.

Також TRACE MODE6 містить велику бібліотеку безкоштовних драйверів до більш ніж 2500 промислових контролерів, платам введення-виведення і лічильників електроенергії та ресурсів. Ці драйвери доступні і в безкоштовній версії TRACE MODE6[10].

Створення SCADA системи в середовищі TRACE MODE6 являється складним процесом який потребує певних навичок та знань. В даному випадку будуть потрібні знання властивостей об'єктів та змінних.

Спочатку необхідно створити джерело/приймач у даному випадку це буде ОРС, після цього необхідно створити ОРС сервер, у якому створюємо компоненти ОРС, як показано на рисунку 4.10.

![Image alt](https://github.com/danya-andrienko/My-first-work/blob/main/image/opcc_trace.jpg)

Рисунок 4.10 – Створення компонентів ОРС

Для відображення роботи РТК найкращим варіантом буде розмістити у відповідних місцях захват роботу у потрібному стані, наприклад так, як показано на рисунку 4.11.

![Image alt](https://github.com/danya-andrienko/My-first-work/blob/main/image/trace_rb.jpg)

Рисунок 4.11 – Приклад реалізації положення захвату

Для відображення положення захвату при створенні об'єкту потрібно призначити змінну, яка буде відповідати за відображення захвату, але слід пам'ятати, що дана властивість працює з інвертованими значеннями тобто відображення буде відбуватися тоді, коли змінна буде рівна нулю.

SCADAсистему РТК розроблену в середовищі TRACEMODE6 показано на рисунку 4.12.

![Image alt](https://github.com/danya-andrienko/My-first-work/blob/main/image/trace_viev.jpg)

Рисунок 4.12 – SCADAсистема РТК розроблена в середовищі TRACEMODE6

4.4 Розробка людино-машинного інтерфейсу на базі SCADA системи TeslaSCADA2

Все більшої популярності набувають бездротові технології комунікації, вони дійшли і до виробництва, і дають можливість керувати та спостерігати за процесом на відстані, а не безпосередньо біля обладнання.

TeslaScada2 – безкоштовне програмне забезпечення з відкритим доступом для розробки людино-машинного інтерфейсу з віддаленим доступом в одній промисловій мережі. Важливою перевагою даного програмного забезпечення є те, що вона працює на будь-якій операційній системі. Продукти TeslaSCADA2 дозволяють розповсюдити контроль автоматизованих процесів на будь-який пристрій, такий як ПК, смартфон, планшет або навіть розумні годинники.TeslaSCADA2 підтримує більшість існуючих протоколів зв'язку та може спілкуватися з багатьма ПЛК одночасно через Modbus, Siemens, Ethernet також через IP протоколи TCP, FINS, UDP та підтримує сервери MQTT та OPCUA.

Приклад Scada-системи розробленої в середовищі TeslaScada2 показано на рисунку 4.13

![Image alt](https://github.com/danya-andrienko/My-first-work/blob/main/image/tesla_demo.jpg)

Рисунок 4.13 – Приклад Scada-системи розробленої в середовищі TeslaScada2

Інтерфейс даної програми є простим та інтуїтивно зрозумілим тому створенням мнемосхеми не є складним процесом. Система є багатофункціональною з можливістю підключення багатьох контролерів по різним протоколам з можливістю виводити інформацію на окремі екрани керування, що спрощує моніторинг процесу.

При налаштуванні проекту слід пам'ятати одну найважливішу річ, мнемосхема виступає у вигляді майстра мережі тобто вона опитує контролери а саме стани їх входів та виходів, також слід не забувати про те, що в одній мережі може бути лише один майстер.

При налаштуванні ПЛК фірми ОВЕН для роботи з даною системою потрібно спочатку змінити адресу ПЛК та внести його до мережі. У самому ПЛК, а саме в його конфігурації необхідно додати елемент Modbus(slave) так ми реєструємо ПЛК в мережі, як об'єкт з якого будуть зчитані дані.

Приклад конфігурації ПЛК для взаємодії з TeslaScada2 показано на рисунку 4.14.

![Image alt](https://github.com/danya-andrienko/My-first-work/blob/main/image/conf_tesla.jpg)

Рисунок 4.14 – Приклад конфігурації ПЛК для взаємодії з TeslaScada2

На рисунку 4.14 зображено конфігурацію ПЛК, на якій додано одразу Modbus(Master) та Modbus(slave), чого робити начебто не можна,
 але у нашому проекті TeslaScada2 кожній змінній необхідно прописати адресу та ідентифікатор вузла. Для цього необхідно в параметрах Modbus(slave) знайти параметр адреса та прописати її при створенні тегу у графу адреса.

Для того, щоб змінні з CoDeSys імпортувались до TeslaScada2 необхіднознати адресу ModBus(slave) та ідентифікатор вузла елементів які додані до ModBus(slave). На рисунку 4.15 зображено параметри адреси ModBus(slave) та ідентифікатора вузла.

![Image alt](https://github.com/danya-andrienko/My-first-work/blob/main/image/modbus_setting0.jpg)
![Image alt](https://github.com/danya-andrienko/My-first-work/blob/main/image/modbus_setting.jpg)

Рисунок 4.15 – Параметри адреси ModBus(slave) та ідентифікатора вузла

Після знаходження цих параметрів необхідно перейти до налаштувань тегу у TeslaScada2 та задати необхідні параметри.

Параметри бітового тегу показано на рисунку 4.16.

![Image alt](https://github.com/danya-andrienko/My-first-work/blob/main/image/bit_tag.jpg)

Рисунок 4.16 – Параметри бітового тегу

Для бітових змінних необов'язково вказувати параметр офсет, треба лише обрати який біт буде використано та задати SlaveID, як показано на рисунку 4.16.

Для аналогових змінних всі налаштування такі ж самі але ідентифікатор вузла повинен бути парним числом і офсет повинен відповідати ідентифікатору, приклад налаштування аналогової змінної показано на
 рисунку 4.17.

![Image alt](https://github.com/danya-andrienko/My-first-work/blob/main/image/analog_tag.jpg)

Рисунок 4.17 – Налаштування аналогового тегу

Уданому випадку підключення буде здійснено по протоколу TCP з інтерфейсом зв'язку Ethernet через розтер для керування ПЛК зі смартфону для цього необхідно налаштувати сервер у налаштуванні серверу необхідно вказати адресу ПЛК у мережі та тип підключення, як показано на рисунку 4.18.

![Image alt](https://github.com/danya-andrienko/My-first-work/blob/main/image/server_setting.jpg)

Рисунок 4.18 – Налаштування серверу TeslaScada2

Створення об'єктів та їх налаштування не відрізняється від інших середовищ розробки мнемосхем.

Після всіх налаштувань необхідно зберегти проект та відкрити TeslaScada2RUNTIME, якщо все зроблено вірно будуть відображатися стани змінних.

Слід пам'ятати, що змінні які присутні в Modbus(slave) є локальними тому для їх комунікації з фізичними входами або виходами необхідно створити програму в ПЛК.

Окрім створення простих мнемосхем, в середині TeslaScada2 можна розробляти власну програму. Це дає змогу програмувати модулі розширення та будь-яке інше промислове обладнання без використання ПЛК, створивши ModBus RTU сервер або ОРС сервер, у якому прописавши регістри можливо отримати доступ до модуля і використовуючи зручний редактор скриптів у якому на вибір дві мови програмування ST – структурований текст та FBD – мова функціональних блоків.

Для розробки SCADA системи керування робото технічним комплексом до конфігурації ПЛК було в несені зміни а саме, було додано ModBus(slave), у якому було додано елемент TCP для комунікації ПЛК та смартфону. У якості змінних було використано модуль 8 bits[VAR]. Конфігурацію ПЛК для даної системи показано на рисунку 4.19.

![Image alt](https://github.com/danya-andrienko/My-first-work/blob/main/image/conf_plc_tesla.jpg)

Рисунок 4.19 – Конфігурація ПЛК

У самому середовищі розробки було створено сервер ModBusTCP(UDP), у якому проводилися налаштування інтервалу опитування а також була прописана адреса ПЛК у мережі. Налаштування серверу показано на

рисунку 4.20.

![Image alt](https://github.com/danya-andrienko/My-first-work/blob/main/image/para_serv.jpg)

Рисунок 4.20 – Налаштування серверу

Важливим при створенні серверу є вказування порту з'єднання та адреси ПЛК.

Для розробки даної SCADA системи потрібні лише вісім бітових змінних, шість з яких відповідають за стани кінцевих вимикачів, один за запуск програми та ще один за стан захвату. Окрім змінних, що беспосередньо зв'язані з ПЛК, необхідно такох створити локальні змінні, які будуть відображати захват.

Для кожного положення захвату розроблено скрипти, які розроблені з використанням мови FBD. Приклад скрипта зображено на рисунку 4.21.

![Image alt](https://github.com/danya-andrienko/My-first-work/blob/main/image/script_tesla.jpg)

Рисунок 4.21 – Приклад скрипта

Принцип роботи скриптів у даній системі полягає в отриманні сигналів з кінцевих вимикачів і при спрацюванні трьох вимикачів, які позиціонують положення маніпулятора вмикається локальний тег, який відображає захват у даній позиції.

На кожну позицію маніпулятора було створено власний скрипт. Загалом розроблено вісім скриптів на кожне положення захвату. Усі скрипти аналогічні зображеному на рисунку 4.21.

Мнемосхему роботи РТК показано на рисунку 4.22.

![Image alt](https://github.com/danya-andrienko/My-first-work/blob/main/image/tesla_viev.jpg)

Рисунок 4.22 – Мнемосхема роботи РТК

**5 ТЕХНІКО-ЕКОНОМІЧНІ РОЗРАХУНКИ**

Даний розділ кваліфікаційної роботи призначений для визначення всіх витрат, які були присутні при розробці програмного забезпечення керування робото технічним комплексом.

Для розрахунку витрат на створення програмного забезпечення необхідно зрозуміти, які операції виконувалися при розробці.

Перелік операцій, які виконуються в процесі створення програмного забезпечення для керування РТК, наведено у таблиці 5.1.

Таблиця 5.1 – Перелік операцій, які виконуються в процесі створення програмного забезпечення для керування РТК

| Найменування операції | Зміст операції | Трудомісткість, % |
| --- | --- | --- |
| Підготовча стадія | Вивчення науково-технічної літератури. Узгодження і затвердження технічного завдання і календарного плану проведення робіт. |
13 |
| Теоретична розробка | Техніко-економічне обґрунтування і опис задач для алгоритмізації. | 10 |
| Алгоритмізація і програмування | Розробка алгоритмів, блок-схема, макросів і модулів на алгоритмічній мові, їх від лагодження на ЕОМ. |
65 |
| Узагальнення і висновки. | Узагальнення результатів роботи, висновки. | 5 |
| Технічна звітність | Підготовка звітної документації по виконаній роботі. | 5 |
| Заключна стадія | Оформлення і затвердження результатів. | 2 |

Норма часу (штучно-калькуляційна), Тшт.к, год., визначається за формулою

Тшт.к = Тшт + Тп.з                      (5.1)

де Тшт. - норма штучного часу, год.;

Тп.з. - підготовчо-заключний час, год. (10-20% від Тшт.);

В табл. 6.2 наведено норми часу за операціями технологічного процесу створення програмного забезпечення.

Таблиця 5.2– Норми часу за операціями технологічного процесу створення програмного забезпечення

| Перелік операцій | Норми часу, год. |
| --- | --- |
| Тшт. | Тп.з. | Тшт.к |
| Підготовча стадія | 3,12 | 0,312 | 3,432 |
| Теоретична розробка | 2,4 | 0,24 | 2,64 |
| Алгоритмізація і програмування | 15,6 | 1,56 | 17,16 |
|
- вивчення і опис задачі
 | 3,12 | 0,312 | 3,432 |
|
- розробка алгоритмів
 | 3,12 | 0,312 | 3,432 |
|
- програмування ПЛК
 | 3,12 | 0,312 | 3,432 |
|
- налагодження ПЛК
 | 3,12 | 0,312 | 3,432 |
|
- оформлення документів
 | 3,12 | 0,312 | 3,432 |
| Узагальнення і висновки | 1,2 | 0,12 | 1,32 |
| Технічна звітність | 1,2 | 0,12 | 1,32 |
| Заключна стадія | 0,48 | 0,048 | 0,528 |
| Разом | 24 | 2,4 | 26,4 |

В якості матеріальних витрат, використаних для розробки програмного забезпечення керування РТК, виступає електроенергія, яку споживають прилади. Вданому випадку йдеться про роботу ПК під час програмування та витрати електроенергії при регулюванні та випробуванні РТК.

Витрати електроенергії на розробку програмного забезпечення, Етп грн., розраховуються за формулою:

Етп = (Пс * Тшт * Цел)\1000  (5.2)

де Пс - потужність споживання приладу, Вт (400 Вт);

Тшт - норма часу на створення програмного забезпечення, год.(24 год);

Цел - ціна 1 кВт/год. електроенергії, грн. (3,10 грн.).

Етп = (400 * 24 * 3,1)\1000 = 29,76грн

Для розрахунку витрат на регулювання та випробування комплексу потрібно знати споживчу потужність приладів з яких складається РТК.
 Розрахунок вартості електроенергії, яку споживають прилади наведено в таблиці 5.3.

Таблиця 5.3– Розрахунок електроенергії, яку споживають прилади

| Пристрій | Потужність споживання одного пристрою, Вт | Кількість | Потужність споживання, Вт |
| --- | --- | --- | --- |
| БП 24В 2А | 48 | 1 | 48 |
| БП24-4К | 3 | 1 | 3 |
| ПЛК150 | 6 | 1 | 6 |
| МВ110-8ДФ | 6 | 1 | 6 |
| МК 110-8ДН.4Р | 6 | 1 | 6 |
| TP-LINK TL-WR841N | 24 | 1 | 24 |
| ПК | 400 | 1 | 400 |
| Разом | 520 | 7 | 520 |

Витрати електроенергії на регулювання та випробування Ет грн., розраховуються за формулою:

Ет = (Пс * (Трег + Твип) * Цел)\1000(5.3)

де Пс - потужність споживання приладу, Вт (520 Вт);

Трег - норма часу на регулювання приладу, год. (8 год);

Твип - норма часу на випробування приладу, год. (8 год);

Цел - ціна 1 кВт/год. електроенергії, грн (3,10 грн).

Ет = (520 * (8 * 8) * 3,1)\1000 = 25,8грн

Загальні витрати на електроенергію Е грн., розраховуються за формулою:

Е = Етп + Ет (5.4)

де Етп – витрати електроенергії на розробку програмного забезпечення, грн(29,76 грн);

Ет – витрати електроенергії на регулювання та випробування, грн
 (25,8 грн);

Е = 29,76 + 25,8 = 55,56 грн

Окрім витрат на електроенергію також присутні витрати на заробітну плату розробника програмного забезпечення ЗП грн,, яка розраховується за формулою:

ЗП = Тф * Тз (5.5)

де Тф – тарифна ставка розробника програмного забезпечення, грн/год., (90 грн/год);

Тз – загальний час витрачений на розробку, регулювання та випробування РТК год., (42,4).

ЗП = 90 * 42,4 = 3960 грн

Також необхідним є розрахувати витрати на єдиний соціальний внесок, який розраховується у відсотках від заробітної плати. Відсоток соціального внеску складає 22%.

Єдиний соціальний внесок ЄСВ, грн., розраховується за формулою:

ЄСВ = (ЗП * %ЄСВ)\100  (5.6)

де %ЄСВ – ставка єдиного соціального внеску, %;

ЗП – заробітна плата розробника програмного забезпечення, грн.

ЄСВ = (3960 * 22)\100 = 871,2 грн

Загальні витрати на створення і випробування програмного забезпечення системи керування РТК наведено в таблиці 5.4.

Таблиця 5.4 – Витрати на створення та випробування програмного забезпечення .

|
Статті витрат | Сумавитрат, грн. |
| --- | --- |
| Прямі матеріальні витрати | 55,56 |
| Заробітна плата робітників | 3960 |
| Єдиний соціальний внесок | 871,2 |
| Інші витрати (2-10% від суми попередніх витрат) | 244,34 |
| Повна собівартість створення програмного продукту | 5131,1 |

Отже, повні витрати на створення програмного забезпечення системи керування РТК складають п'ять тисяч сто тридцять одну гривню десять копійок, більшу частину з яких складає заробітна плата робітників, яка складає три тисячі дев'ятсот шістдесят гривень.

**6 ОХОРОНА ПРАЦІ**

Суспільство неупинно розвивається і однією з характеристик, що вказує на це є зростання сфер діяльності людини. В розвитку людства велику роль відіграють інформаційні технології у розвитку яких персональні комп'ютери відіграють велику роль. Але використання ПК вимагає розробляти та удосконалювати заходи щодо організації робочих місць та проведення профілактичних заходів, метою яких є запобігання розвитку негативного впливу на здоров'я користувача[11].

Тема кваліфікаційної роботи : «Розробка програмного забезпечення системи керування робото-технічним комплексом на базі обладнання фірми ОВЕН в умовах ВСП "СТФК НУХТ"», впровадження цієї роботи в навчальний процес є підвищення рівня знань здобувачів освіти, адже на основі даної роботи будуть проводитися лабораторні та практичні роботи з дослідження та програмування РТК.

У даному розділі кваліфікаційної роботи проводиться аналіз умов праці розробника програмного забезпечення для управління робото-технічним комплексом в умовах ВСП "СТФК НУХТ" та пропонується система заходів для покращення умов праці розробника, робота якого пов'язана з використанням екранних пристроїв, а саме персонального комп'ютера та смартфону, в яких враховані вимоги ДСанПіН 3.3.2.-007-98 "Державні санітарні правила і норми роботи з візуальними дисплейними терміналами ЕОМ" та НПАОП 0.00-7.15-18 «Вимоги щодо безпеки та захисту здоров'я працівників під час роботи з екранними пристроями».

Аналіз умов праці розробника програмного забезпечення в лабораторії «Автоматизації та комп'ютеризації технологічних процесів виробництва»

Робоче місце розробника програмного забезпечення обладнане персональним комп'ютером, що характеризується наявністю наступних шкідливих і небезпечних факторів:

- зорове навантаження;
- електронебезпека та пожежонебезпека;
- статична електрика;
- шум.

Від правильності проведення аналізу умов праці залежить успішність методів, що впроваджуються для покращення умов праці та зниження впливу небезпечних та шкідливих факторів.

Лабораторія «Автоматизації та комп'ютеризації технологічних процесів знаходиться на четвертому поверсі навчального корпусу №3 в кабінеті №428, площа лабораторії 54 м2, об'єм приміщення 135 м3.

Розташування приміщення лабораторії відповідає нормативним вимогам, а саме : поруч з лабораторією відсутні інтенсивні джерела шуму та вібрації, а також приміщення з мокрими технологічними процесами.

Приміщення навчальної лабораторії має розміри : довжина 8,6м, ширина 6м, висота 2,7м.

Лабораторія розрахована на 24 посадочних місць, з яких 7 місць обладнані персональним комп'ютером.

Площа приміщення лабораторії відповідає вимогам ДБН В 2.2-3-18 «Заклади освіти».

Розміщення лабораторних меблів і обладнання в лабораторії забезпечує зручність і безпеку навчального процесу, який там відбувається.

План приміщення навчальної лабораторії «Автоматизації та комп'ютеризації технологічних процесів виробництва» з комп'ютеризованими робочими місцями показано на рисунку 6.1.

![Image alt](https://github.com/danya-andrienko/My-first-work/blob/main/image/OP.jpg)

1 – системний блок; 2 – комп'ютерна миша; 3 – монітор; 4 – клавіатура; 5 – стілець; 6,7 – стіл; 8,9 – лабораторний стіл; 10 – мікроконтролер; 11,12 – стіл викладача; 13 – вогнегасник; 14,15 – шафа; 16 – дошка

Рисунок 6.1 – План приміщення лабораторії «Автоматизації та комп'ютеризації технологічних процесів виробництва» зкомп'ютеризованими робочими місцями

Лабораторія обладнується лабораторними столами (ГОСТ 11015-93 «Столи для учнів»), шафами для зберігання навчального обладнання для лабораторних і практичних робіт (ГОСТ 18666-86) .

Підлога в лабораторії покрита лінолеумом з антистатичними властивостями, поверхня підлоги рівна, неслизька, зручна для вологого прибирання.

Працездатність здобувача освіти, що працює за комп'ютером, залежить від організації робочого місця з ПК, яке повинно враховувати особливості розміщення та ергономічне обґрунтування комп'ютеризованих робочих місць.

Робочі місця обладнані ПК розташовані на відстані 1м від вікна та вздовж стіни зі сторони входу до лабораторії, що відповідає вимогам ГОСТ 22.269-79 «Рабочее место оператора. Взаимное расположение элементов рабочего места».

В лабораторії «Автоматизації та комп'ютеризації технологічних процесів виробництва», враховуючи наявність значної кількості робочих місць з ПК, необхідне проводити щоденне вологе прибирання та регулярне провітрювання приміщення протягом дня.

Суттєвий вплив на стан організму працівника, його працездатність здійснює мікроклімат у виробничих приміщеннях.

Мікроклімат приміщень характеризується наступними показниками:

- температурою повітря;
- вологістю повітря;
- швидкістю переміщення повітряних мас;
- тепловим випромінюванням від нагрітих поверхонь обладнання [12].

Параметри мікроклімату регламентовані ГОСТ 12.1.005-88 «Загальні санітарно-гігієнічні вимоги до повітря робочої зони» та ДСН 3.3.6-042-99 «Державні санітарні норми мікроклімату виробничих приміщень».

Для навчальних лабораторій повинні бути дотримані оптимальні параметри мікроклімату.

При визначенні величин норм параметрів мікроклімату в лабораторії повинні бути враховані період року та категорія робіт за загальними енерговитратами організму.

В лабораторії «Автоматизації та комп'ютеризації технологічних процесів виробництва»виконуються роботи, які за загальними енерговитратами організму можна віднести до легких робіт категорії 1б (ДСН 3.3.6.042-99).

Оптимальні параметри мікроклімату в навчальній лабораторії №428 наведені в таблиці 6.1

Таблиця 6.1- Оптимальні параметри мікроклімату в навчальній лабораторії №428

| Пора року | Категорія робіт | Температура повітря, °С, не більше | Відносна вологість повітря, % | Швидкість руху повітря, м/с |
| --- | --- | --- | --- | --- |
| Холодна| легка-І б | 21-23 | 40-60 | 0,1 |
| Тепла| легка-І б | 22-24 | 40-60 | 0,2 |

В лабораторії присутнє централізоване опалення, яке забезпечує оптимальні показники температури в холодний період року. Система вентиляції в лабораторії – природна (провітрювання), для поліпшення повітряного середовища в лабораторії кваліфікаційною роботою пропонується встановити систему кондиціонування повітря.

Під час проведення лабораторних робіт в приміщенні лабораторії з'являється шум, джерелами якого є електротехнічні пристрої, двигуни, сервоприводи та комп'ютери.

Норми шуму на робочих місцях регламентуються ДНС 3.3.6.037-99 «Державні санітарні норми виробничого шуму, ультразвуку та інфразвуку», згідно яких загальний рівень шуму в лабораторії не повинен перевищувати 60 дБА.

Атестація робочих місць в лабораторії показала, що рівень шуму не перевищує 50 дБА, що відповідає вимогам нормативної документації.

Світло впливає не лише на функцію органів зору, а й на діяльність організму в цілому. У разі недостатнього рівня освітлення людина швидко втомлюється, працює менш продуктивно, зростає потенційна небезпека помилкових дій[13].

В лабораторії «Автоматизації та комп'ютеризації технологічних процесів виробництва» присутня природна та штучна системи освітлення, які відповідають вимогам ДБН В.2.5-28:2018 « Природне та штучне освітлення»

Системи освітлення в лабораторії та на робочих місцях з ПК відповідають наступним вимогам:

- рівень освітленості повинен відповідає характеру зорових робіт, (при роботі за комп'ютером категорія зорових робіт становить III- роботи високої точності);
- не створюються небезпечні та шкідливі чинники (шум, теплові випромінювання);
- забезпечується рівномірність та постійність рівня освітленості [14].

Природна система – одностороння бокова, коефіцієнт природної освітленості становить 1,9%, штучна система освітлення – загальна, виконана світильниками з люмінесцентними лампами, рівень освітленості становить 300лк., що свідчить про відповідність ДБН В 2.2-3-18 «Заклади освіти».

Аналіз умов праці в лабораторії свідчить про їх відповідність санітарно-гігієнічним вимогам, які визначені нормативними документами для навчальних закладів.

Електробезпека

Лабораторія «Автоматизації та комп'ютеризації технологічних процесів виробництва»за ступенем ураження електричним струмом, згідно ПУЕ, відноситься до приміщень з підвищеною небезпекою.

Вимоги до електробезпеки в приміщенні лабораторії, як і для всього навчального закладу регламентуються нормативними документами НПАОП 40.1-1.01-97 «Правила безпечної експлуатації електроустановок» та НПАОП 0.00-1.21-98 «Правила безпечної експлуатації електроустановок споживачів».

В лабораторії №428 присутній контур заземлення, опір якого 4Ом, що відповідає нормам.

Оскільки в лабораторії встановлено ПК, всі кабелі живлення прокладені попід стінами, опір ізоляції електромереж повинен бути не менше ніж 0,5МОм, штепсельні розетки промаркіровані з вказанням напруги і допустимої потужності електроприймачів, що підключаються.

Для підвищення рівня електробезпеки кваліфікаційною роботою рекомендується встановити резервний автомат захисту для запобігання КЗ.

В лабораторії «Автоматизації та комп'ютеризації технологічних процесів виробництва» забороняється:

- експлуатація кабелів та проводів з пошкодженою ізоляцією або з ізоляцією, що втратила захисні властивості;
- залишати під напругою кабелі та проводи з неізольованими провідниками:
- застосовувати саморобні подовжувачі;
- залишати без догляду ввімкнені в електромережу нагрівальні прилади та обладнання;
- залишати працюючі пристрої без нагляду на тривалий час [15].

В аварійних ситуаціях:

- необхідно вимкнути живлення всього обладнання;
- при ураженні струмом потерпілому надати першу долікарську допомогу;
- викликати швидку медичну допомогу за телефоном 103;
- сповістити адміністрацію, службу охорони праці [15].

Пожежна безпека

Пожежна безпека в приміщенні лабораторії «Автоматизації та комп'ютеризації технологічних процесів виробництва», так і для навчального закладу повинна забезпечуватись у відповідності з вимогами ГОСТ12.1.004-99 «ССБТ.Пожарная безопасность. Общие требования», НАПБ А. 01.001- 2004 «Правила пожежної безпеки в Україні», НАНБ В.01.050-2016/920 «Правила пожежної безпеки для навчальних закладів та установ системи освіти України» та іншими нормативними документами.

Категорія приміщення лабораторії за пожежною небезпекою згідно з нормами визначення категорій приміщень НАПБ Б.03.002-2007 - «Д», це приміщення в яких знаходяться негорючі матеріали та матеріали в холодному стані.

Рівень пожежної безпеки досягається в лабораторії раціональним розташуванням меблів, а саме так, щоб був вільний вихід з кабінету.

В приміщенні лабораторії та в коридорах навчального закладу знаходяться на видних легкодоступних місцях вогнегасники ВВК, а також план евакуації.

Основними напрямками забезпечення пожежної безпеки в будівлі є усунення умов виникнення пожежі та мінімізація її наслідків.

До основних вимог пожежної безпеки в лабораторії та в навчальному закладі відносять заборона:

- паління і використовування відкритого вогню в приміщеннях;
- зберігання легкозаймистих та вибухонебезпечних матеріалів;
- використовування приладів з пошкодженою ізоляцією, зберігання біля них рідини, які легко загоряються;
- працювати на несправному обладнанні[16].

При виникненні пожежі дії працівників коледжу, залучених до її гасіння мають бути спрямовані на створення безпеки людей, і в першу чергу – здобувачів освіти , їх евакуацію та рятування. Кожен працівник, який виявив пожежу або її ознаки (задимлення, запах горіння або тління різних матеріалів, підвищення температури у приміщення тощо) зобов'язаний:

- розпочати самому і залучити інших до евакуації людей із будівлі до безпечного місця згідно з планом евакуації;
- негайно повідомити про це пожежну частину за телефоном 101 [16].

Для підвищення рівня пожежної безпеки рекомендується проводити профілактичні технічні огляди протипожежного обладнання та проводити навчання з питань пожежної безпеки.

**ВИСНОВКИ**

Розроблене програмне забезпечення для керування робототехнічним комплексом дасть змогу розробити лабораторні та практичні роботи, на основі яких здобувачі освіти матимуть змогу поглибити свої знання з програмування промислових логічних контролерів та у методах розробки людино-машинного інтерфейсу.

В результаті отриманих знань здобувачі освіти підвищать рівень знать, навчяться використовувати різні середовища розробки SCADA систем, зможуть виділити переваги та недоліки кожної з них, що дасть змогу обирати середовище розробки спираючись на завдання, яке повинно бути виконане.

Дана кваліфікаційна робота дасть змогу підвищити рівень освіти майбутніх спеціалістів, що зробить їх більш кваліфікованими і дасть змогу розширити простір для пошуку робочого місця. Під час виконання лабораторних та практичних робіт здобувачі освіти матимуть змогу реалізувати свій потенціал та зробити перші кроки у створенні власних систем автоматизації.

**ПЕРЕЛІК ДЖЕРЕЛ ПОСИЛАННЯ**

1. Робототехніка – Вікіпедія [Електронний ресурс]: – Текст. дані. – Режим доступу: [https://uk.wikipedia.org/wiki/Робототехніка](https://uk.wikipedia.org/wiki/%D0%A0%D0%BE%D0%B1%D0%BE%D1%82%D0%BE%D1%82%D0%B5%D1%85%D0%BD%D1%96%D0%BA%D0%B0) (дата звернення: 18.05.2021). – Назва з екрана.
2. Програмне забезпечення – Вікіпедія [Електронний ресурс]: – Текст. дані. – Режим доступу: [https://uk.wikipedia.org/wiki/Програмне\_забезпечення](https://uk.wikipedia.org/wiki/%D0%9F%D1%80%D0%BE%D0%B3%D1%80%D0%B0%D0%BC%D0%BD%D0%B5_%D0%B7%D0%B0%D0%B1%D0%B5%D0%B7%D0%BF%D0%B5%D1%87%D0%B5%D0%BD%D0%BD%D1%8F) (дата звернення: 20.05.2021). – Назва з екрана.
3. Робот – Вікіпедія [Електронний ресурс]: – Текст. дані. – Режим доступу: [https://uk.wikipedia.org/wiki/Робот](https://uk.wikipedia.org/wiki/%D0%A0%D0%BE%D0%B1%D0%BE%D1%82) (дата звернення: 25.05.21). – Назва з екрана.
4. Склад промислового робота МП9С – [Електронні дані]: – Текст. дані. – Режим доступу: [https://studfile.net/preview/2548246/](https://studfile.net/preview/2548246/) (дата звернення: 26.05.2021). – Назва з екрана.
5. Схема пневмопривода робота – [Електронні дані]: – Текст. дані. – Режим доступу: [https://pandia.ru/text/80/642/69703.php](https://pandia.ru/text/80/642/69703.php) (дата звернення: 28.05.2021). – Назва з екрана.
6. Система – Вікіпедія [Електронний ресурс]: – Текст. дані. – Режим доступу: [https://uk.wikipedia.org/wiki/Система](https://uk.wikipedia.org/wiki/%D0%A1%D0%B8%D1%81%D1%82%D0%B5%D0%BC%D0%B0) (дата звернення: 29.05.2021). – Назва з екрана.
7. CODESYS – Вікіпедія [Електронний ресурс]: – Текст. дані. – Режим доступу: [https://uk.wikipedia.org/wiki/CODESYS](https://uk.wikipedia.org/wiki/CODESYS) (дата звернення: 30.05.2021). – Назва з екрана.
8. Алгоритм – Вікіпедія [Електронний ресурс]: – Текст. дані. – Режим доступу: [https://uk.wikipedia.org/wiki/Алгоритм](https://uk.wikipedia.org/wiki/%D0%90%D0%BB%D0%B3%D0%BE%D1%80%D0%B8%D1%82%D0%BC) (дата звернення: 30.05.2021). – Назва з екрана.
9. TRACEMODE6 – [Електронний ресурс]: – Текст. дані. – Режим доступу: [http://www.adastra.ru/products/dev/](http://www.adastra.ru/products/dev/) (дата звернення: 01.06.2021). – Назва з екрана.
10. TRACEMODE6 – Вікіпедія [Електронний ресурс]: – Текст. дані. – Режим доступу: [https://ru.wikipedia.org/wiki/Trace\_mode](https://ru.wikipedia.org/wiki/Trace_mode) (дата звернення: 01.06.2021). – Назва з екрана.
11. Охорона праці користувачів ПК - Основи охорони праці - Навчальні матеріали онлайн [Електронний ресурс]: – Текст. дані. – Режим доступу: [https://pidruchniki.com/ 1321011738196/ bzhd/ ohorona](https://pidruchniki.com/%201321011738196/%20bzhd/%20ohorona)\_pratsi \_koristuvachv (дата звернення: 05.06.2021). – Назва з екрана.
12. ДСН 3.3.6042-99 Санітарні норми мікроклімату виробничих приміщень – [Електронний ресурс]: – Текст. дані. – Режим доступу: [https://zakon.rada.gov.ua/rada/show/va042282-99#Text](https://zakon.rada.gov.ua/rada/show/va042282-99#Text) (дата звернення: 05.06.2021). – Назва з екрана.
13. Освітленість виробничих приміщень [Електронний ресурс]: – Режим доступу:[https://pidru4niki.com/1165101138284/bzhd/osvitlennya\_virobnichih\_primischen](https://pidru4niki.com/1165101138284/bzhd/osvitlennya_virobnichih_primischen)(дата звернення: 06.06.2021). – Назва з екрана.
14. ДБН В.2.5-28:2018 «Природне та штучне освітлення», ДП «Державний науково-дослідний інститут будівельних конструкцій» від 01.03.2019.
15. НПАОП 0.00-1.21-98 «Правила безпечної експлуатації електроустановок споживачів» Державний комітет України по нагляду за охороною праці – Київ 1998.
16. НАПБ Б.03.002-2007. Нормы определения категорий помещений, зданий и наружных установок по взрывопожарной и пожарной опасности (32350) – [Електронний ресурс]: – Текст. дані. – Режим доступу: [https://dnaop.com/html/32350/doc-%D0%9D%D0%90%D0%9F%D0%91\_%D0%91.03.002-2007](https://dnaop.com/html/32350/doc-%D0%9D%D0%90%D0%9F%D0%91_%D0%91.03.002-2007) (дата звернення: 05.06.2021). – Назва з екрана.